166 TITI LIVII

U. C. 584· quemadmodum phalangitae, cetera levius armati, in cornua
A· C. 168. divisi erant, ante reliquam aciem proiecti et eminentes.
F ulgebat campus armorum splendore: clamoribus cohor-
tantium sese invicem vicini colles personabant. Harum
omnium copiarum prodeuntium in pugnam ea fuit celeritas
et audacia, ut, qui primi interfecti sunt, ad ducentos et
quinquaginta passus a Romanis castris caderent. Progre-
diebatur interim Aemilius ε utque aspexit quum· reliquos Ma-
cedonas, tum eos, qui in phalangem contributi erant, partim
clipeis, partim caetris ex humero detractis, inclinatisque ”uno
signo sarissis, excipientes Romanorum impetum, admiratus
et illam densatorum agminum firmitatem, et vallum pro-
tentis sarissis horrens, stupore simul ac terrore perculsus est,
tanquam non aliud unquam tam terribile spectaculum con-
spicatas: ac postea id saepius commemorare et prae se
ferre solitus est. Tum vero sedulo dissimulans perturbati
animi motum, vultu sereno ac secura fronte, et capite et
corpore intecto aciem instruebat. Iam pugnabant Peligni
adversus oppositos sibi caetratos, quumque diu multumque
connisi perrumpere confertum agmen non possent, Salius,
qui Pelignos ducebat, arreptum signum in hostes misit.
Hic ingens accensum certamen est, dum hinc Peligni ad
recipiendum signum, hinc Macedones ad retinendum,
summa ope nituntur. Illi praelongas Macedonum hastas
aut ferro incidere, aut umbone impellere, aut nudis etiam
interdum manibus avertere. Hi ambabus firmiter compre-
hensas tanta vi adigere in temere ac furore caeco ruenteS,
ut, transfossis scutis loriciSque, transfixos etiam homines
super capita proiicerent. Sic profligatis Pelignorum primis
ordinibus, caeduntur etiam, qui post illos steterant: atque,
etsi nondum confessa fuga, pedem referebant tamen mon-
tem versus, Olocrum indigenae vocant. Hic vero exarsit
Aemilio dolor, ut etiam ex indignatione paludamentum
scinderet, Nam et in'· ceteris locis videbat cunctari suos,
timideque accedere ad illam velut ferream saepem, qua
undique acies Macedonica inhorrebat. Sed animadvertit
peritus dux, non stare ubique confertam illam hostium
velut compagem, eamque dehiscere identidem quibusdam
intervallis, sive ob inaequalitatem soli, sive ob ipsam por-
rectae in immensum frontis longitudinem, dum, qui su-
periora occupare conantur, ab inferiora tenentibus, vel
tardiores a citatim-ibus, et progredientes a subsistentibus,
instantes denique hosti ab impulsis, inviti licet, necessario ·
divelluntur. Ergo ut omnino rumperet ordinem hostium,
et inexpugnabilem illam universae phalangis vim in multa
minutatim proelia carperet, imperat suis, ut intenti, qua-
cunque rimas agere hostilem aciem viderint, illuc quisque
impetu inferantur, seque cuneatim in hiantia vel tantillum

