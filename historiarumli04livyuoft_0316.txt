308 ΤΙΤΙ LIVII

tescant. Delitescent porro, si non omnem operam adhi-
bebimus indagandis atque investigandis. Nec est, ut casu
huiuscemodi res regi, non a cuiusquam labore, diligentia,
industria pendere existimemus. Hanc opinionis pravitatem
ignaviae ac desidiae nostrae nimium blandientes si prae-
texamus, refellet eam satis superque hoc omnium recentis-
simum Liviani fragmenti detecti exemplum. Quum
enim ille Bibliorum liber a multis ante Blanchinium, quum
ab ipso quoque Blanchinio visus fuisset, adeo isti, quid in
eo thesauri lateret, non perviderunt, ut ne indicium quidem
eius rei perviderint, quod nimirum liber rescriptus esset3
quum a Brunsio visus itidem fuisset, hic plus ceteris vidit,
et rescriptum videlicet esse, et aliquid non ita expositum
continere3 quum denique a Iuvenatio, hic et vidit, quod
res erat, et denique reperit, ‘non quod pueri,’ ut ait ille
apud Plautum Strobilus, ‘clamitant in faba se reperisse,’
sed huius ipsius, eoque non ficto exemplo auro contra non
carum literarium huiusmodi thesaurum. Ita si postremorum
diligentiam primi, in quorum manus liber inciderat, adhi-
buissent, quamdiu, oro, esset, quum hoc aureolo fragmento
respublica literaria frueretur? Quocirca non ab re fecisse
mihi visus sum, quum aversae tituli paginae Sophocleum
illud inscribendum curavi, ubi doctissimus poeta, a vena-
tione translatis verbis, ‘capi,’ dicit, ‘et inveniri, si quid
‘ quaeratur, si vero negligatur, fugere et latere!

