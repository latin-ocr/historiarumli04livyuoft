312 ΤΙΤΙ LIVII

multorumque ac praeclarorum inventorum parente ex-
spectandum est. Qui quidem vir dono quodam provi-
dentiae genitus videtur ad sacra omniparentis Naturae
penetralia pervestiganda, abditissimaque elus arcana in
lucem atque in apertum proferenda Atque haec sin-
gularis doctrinae fama ad celebriores usque Academias
pervagata non latuit acerrimum doctorum virorum aestima-
torum Clementem XIV., qui nuper eum Lectorum albo
in hoc Romano Lyceo annumerari ac Botanices cathedra
cohonestari iussit. Quamobrem quis non mecum optabit,
ut talis tantusque vir Liviano huic foetui magis adhue in
lucem extrahendo obstetrices manus adhibeat?
Laetandum interea est omnibus atque gestiendum, quod
tam praeclarum fragmentum, tot saeculorum spatio ad
hunc usque diem ignoratum, tandem Clementis XIV.
principatu, qui beatam feliciorum Augusti ac Leonis tem-
pprum memoriam renovavit, in apricum fortuna protulerit,
eique se tanquam ministram et sociam praebuerit ad biblio-
thecae Vaticanae claritatem et gloriam augendam, latius-
que propagandam. Quis enim tam hospes ac peregrinus
in urbe est, qui nesciat, quantum decoris atque ornamenti
fere quotidie eidem addiderit, quum aliorum immortalium
Pontificum, tum nunquam etiam interiturae memoriae,
optimi maximique Clementis XIII. vestigiis insistens, pul-
cherrima papyrorum collectione iam instituta insigniter
aezluct1, multiplici Graecorum Latinorumque numismatum
atque aere cusarum imaginum copia illuc invecta, ac
denique rarissimis cuiusquemodi antiquitatis monumentis,
quibus eam admirandum 111 modum auxit ac locupletavit?
Ac quasi intra bibliothecae limites maxima maximi Pon-
tificis munificentia contineri non posset, erumpere foras
voluit atque exteliores etiam palietes innumero inscrip-
tionum numero unde unde conquisitarum exornare. Quod
eruditum ornamentorum genus, quo maxima pars illius
ambulacri, quo in bibliothecam lngressus patet, convestiri
coepit, tacite quodammodo invitat ac manu ducit ad pro-
pius aedificium iccens exstructum inspiciendum, cuius si
pulchritudinem, dignitatem, maiestatem praedicare aggre-
diar, dies me citius, quam verba deficient. Ibi columnae,
emblemata, mnae, toreumata, sarcophagi, candelabra, signa
ex marmore, aut aere prope spirantia, diligentissime con-
quisita et munificentissime comparata, regiam Clementis
XIV. munificentiam, optimarumque artium patrocinium,
apud consequentes omnes aetates praedicabunt. Quae
omnia quum gesta ab eo sint, quo tempore gravissimorum
negotiorum mole, quarn miro prorsus exemplo sustinere
solus coepit ac porro pergit, tautum non cst oppressus,

