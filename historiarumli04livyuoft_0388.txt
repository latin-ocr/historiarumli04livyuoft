380 PRAEFATIO

perversiusque aut fingi aut cogitari possit, utrum pudeat
magis, an poeniteat, quod haec deliramenta in annota-
tionibus ad tricesimum tertium Livii librum commemo-
raverim, incertum habeo. Praeterea T afelius, quum plures
operarum errores, veluti Liv. X. 46. ubi locorumque pro
locorumque publicorum a typothcta poni passus est, non
correxerit et lectiones a me vel receptas vel repudiatas
parum accurate indicaverit, hac ipsa incuria effecit, ut
editioni paullo post a Baumgarten-Crusio adornatae, in
qua textus, quem vocant, ex T afelii editione descriptus est,
nonnullae aspergerentur labeculae, et plura, quae Tafelii
negligentiae tribuenda essent, ab editore doctissimo in
critica, quam adiecit, annotatione mihi imputarentur.
Codicis autem Bambergensis copias a Goellero suppe-
ditatas Baumgarten-Crusius ita in rem suam convertit, ut
a Tafelii temeritate sibi sedulo caveret, iniuriasque ab illo
mihi illatas non semel, sed saepius defenderet, et in ple-
risque, id quod ipse ad Liv. XXXIV. 22. professus est,
me sequeretur, sed ut suam rationem teneret. Verum
enim vero in tanta lectionum varietate ac diversitate fieri
non potuit, quin interdum a viro doctissimo mihique
carissimo dissentirem3 quod uti priusquam collegii pri-
mum, deinde affinitatis necessitudine cum eo coniungerer,
literis consignaveram, ita ne nunc quidem, animi eius
candore iam dudum perspecto, publice pronuntiare non
dubitavi. Quantum autem, quum mihi non ita placeam,
ut erroris convictus in aliorum sententiam discedere re-
cusem, Baumgarten-Crusii iudicio tribuerim, ex eo potis-
simum intelligitur, quod in stereotypa, quam vocant, Livii
editione, quae postea Tauchnitii impensis parata et ad
codicis Bambergensis pariter ac vindobonensis fidem dili-
gentius composita est, alios Livii locos ex eius voluntate
corrigerem, alios eidem obsecutus ad lectionis vulgatae in-
tegritatem revocarem. Propterea Bekkero quoque, quum
codicis Vindobonensis collationem, de qua supra com-
memoravi, ad eum transmitterem, magnopere auctor fui, ut
hac potius Livii editione, quam Ernestiana a me recognita,
quae inexcusabili eorum, qui typothetarum specimina cor-
rigenda acceperunt, socordia pluribus lacunis et permultis

