236 ‘ EPITOMAE

proficisceretur, accidit vox, Mane, Mancine: quae auspicia
tristia fuisse, eventu probatum est. Victus enim a Nu-
mantinis et castris exutus, quum spes nulla servandi exer-
citus esset, pacem cum iis fecit ignominiosam, quam ratam
esse senatus vetuit. Triginta millia Romanorum a Nu-
mantinorum millibus quattuor victa erant. D. Iunius
Lusitaniam, triginta urbium expugnationibus, usque ad
occasum et Oceanum perdomuit3 et, quum fluvium Ob-
livionem transire nollent milites, ereptum signifero signum
ipse transtulit, et sic, ut transgrederentur, persuasit. Alex-
andri filius, rex Syriae, decem annos admodum habens, a
Diodoto, qui Tryphon cognominabatur, tutore suo, per
fraudem occisus est, corruptis medicis, qui, eum calculi
dolore consumi ad populum mentiti, dum secant, occide-
runt.

LVI.
D. IUNIUS BRUTUS in Hispania ulteriore feliciter ad-

versus Gallaecos pugnavit. Dissimili eventu M. Aemilius
Lepidus proconsul adversus Vaccaeos rem gessit, cladem-
que similem Numantinae passus est. Ad exsolvendum
Numantini foederis religione populum, Mancinus, quum
huius rei auctor fuisset, deditus Numantinis, non est re-
ceptus. Lustrum a censoribus conditum est. Censa sunt
civium capita trecenta viginti tria millia, nongenta viginti
tria. Fulvius Flaccus consul Vardaeos in Illyrico subegit.
M. Cosconius praetor in Thracia cum Scordiscis prospere
pugnavit. Quum bellum Numantinum vitio ducum non
sine pudore publico duraret, delatus est ultro Scipioni
Africano a senatu populoque Romano consulatus: quem
quum illi capere ob legem, quae vetabat, quemquam iterum
consulem fieri, non liceret, sicuti priori consulatu, legibus
solutus est. Bellum servile, in Sicilia ortum, quum op-
primi a praetoribus non potuisset, C. Fulvio consuli man-
datum est. Huius belli initium fuit Eunus servus, natione
Syrus3 qui, contracta agrestium servorum manu, et solutis
ergastuliS, iusti exercitus numerum implevit. Cleon quo-
que, alter servus, ad septuaginta millia servorum contraxit;

et, copiis iunctis, contra populum Romanum exercitumque
eius bellum saepe gesserunt.

LVII.
SCIPIO AFRICANUS NUMANTIUM obsedit, et cor-

ruptum licentia luxuriaque exercitum ad severissimam

