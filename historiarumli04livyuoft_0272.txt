264 EPITOMAE

CXVIII.

M. BRUTUS in Graecia sub praetextu reipublicae et sus-
cepti contra M. Antonium belli exercitum, cui Vatinius
praeerat, cum provincia in potestatem suam redegit. C.
Caesari, qui pro republica arma sumpserat, propraetoris
imperium a senatu datum est cum consularibus ornamentis3
adiectumque, ut senator esset. M. Antonius D. Brutum
Mutinae obsedit: missique ad eum a senatu legati de pace
parum ad eam componendam valuerunt. Populus Ro-
manus saga sumpsit. M. Brutus in Epiro C. Antonium
praetorem cum exercitu potestati suae subiecit.

CXIX.
C. TREBONIUS in Asia fraude P. Dolabellae occisus est.

Ob id facinus Dolabella hostis a senatu iudicatus est. Quum
Pansa consul male adversus Antonium pugnasset, A. Hir-
tius consul cum exercitu superveniens, fusis M. Antonii
copiiS, fortunam utriusque partis aequavit. Victus deinde
ab Hirtio et Caesare Antonius in Galliam confugit, et M.
Lepidum cum legionibus, quae sub ipso erant, sibi iunxit:
hostisque a senatu cum omnibus, qui intra praesidia eius
essent, iudicatus est. A. Hirtius, qui post victoriam in
ipsis hostium castris ceciderat, et C. Pansa, e vulnere,
quod in adverso proelio exceperat, defunctus, in campo
Martio sepulti sunt. Adversus C. Caesarem, qui solus e
tribus ducibus supererat, parum gratus senatus suit: qui,
D. Bruto, obsidione Mutinensi a Caesare liberato, honore
triumphi decreto, Caesaris militumque eius mentionem non
satis gratam habuit. Ob quae C. Caesar, reconciliata per
M. Lepidum cum M. Antonio gratia, Romam cum exercitu
venit, et, perculsis adventu eius iis, qui in eum iniqui
erant, quum annos novendecim haberet, consul creatus cst.

CXX.

CAESAR consul legem tulit de quaestione habenda in
eos, quorum opera pater occisus esset: postulatique ea lege
Îœ. Brutus, C. Cassius, D. Brutus, absentes damnati sunt.

