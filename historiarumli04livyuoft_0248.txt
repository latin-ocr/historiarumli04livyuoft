240 EPITOMAE

LXI.

C. SEXTIUS proconsul, victa Salluviorum gente, colo-
niam Aquas Sextias condidit, ob aquarum copiam e calidis
frigidisque fontibus, atque a nomine suo ita appellatas.
Cn. Domitius proconsul adversus Allobrogas ad oppidum ·
Vindalium feliciter pugnavit. Quibus bellum inferendi
causa fuit, quod Teutomalium, Salluviorum regem, fu-
gientem recepissent, et omni ope iuvissent3 quodque
Aeduorum agros, sociorum populi Romani, vastassent.
C. Gracchus, seditioso tribunatu acto, quum Aventinum
quoque armata multitudine occupasset, a L. Opimio con-
sule, ex senatusconsulto vocato ad arma populo, pulsus et
occisus est3 et cum eo Fulvius Flaccus consularis, socius
eiusdem furoris. Q. Fabius Maximus consul, Paulli nepos,
adversus· Allobrogas et Bituitum, Arvernorum regem,
feliciter pugnavit. Ex Bituiti exercitu caesa millia ho·-
minum centum viginti. Ipse, quum ad satisfaciendum
senatui Romam profectus esset, Albam custodiendus datus
est, quia contra pacem videbatur, ut in Galliam remitte-
retur. Decretum quoque est, ut Congentiatus, filius eius,
comprehensus Romam mitteretur. Allobroges in dedi-
tionem accepti. L. Opimius, accusatus apud populum a
Q. Decio tribuno plebis, quod indemnatos cives in carcerem
coniecisset, absolutus est. ¹

LXII.

Q. MARCIUS consul Stoenos, gentem Alpinam, expug-
navit. Micipsa, Numidarum reX, mortuus regnum tribus
filiis reliquit, Adherbali, Hiempsali, et Iugurthae, fratris
filio, quem adoptaverat. L. Caecilius Metellus Dalmatas
subegit. Iugurtha Hiempsalem fratrem bello petiit, quem
victum occidit: Adherbalem regno expulit: is a senatu
restitutus est. L. Caecilius Metellus, Cn. Domitius Ahe-
nobarbus, censores, duos et triginta senatu moverunt.
Praeterea motus Syriae regum continet.

LXIII.
CATO PORCIUS consul in Thracia male adversus

Scordiscos pugnavit. Lustrum a censoribus conditum est.
Censa sunt civium capita trecenta nonaginta quattuor

