244 EPITOMAE

heredem populum Romanum reliquit, et eius regni civitates
senatus liberas esse iussit. Ariobarzanes in regnum Cap-
padociae a L. Cornelio Sulla reductus est. Parthorum
legati, a rege Arsace missi, venerunt ad Sullam, ut amici-
tiam populi Romani peterent. P. Rutilius, vir summae
innocentiae, quoniam legatus Q. Mucii proconsulis a publi-
canorum iniuriis Asiam defenderat, invisus equestri ordini,
penes quem iudicia erant, repetundarum damnatus, in
exsilium missus est. C. SentIus praetor contra Thracas
infeliciter pugnavit. Senatus, quum impotentiam equestris
ordinis in iudiciis exercendis ferre nollet, omni vi niti
coepit, ut ad se iudicia transferrentur, sustinente causam
eius M. Livio Druso tribuno plebis: qui, ut vires sibi
acquireret, perniciosa spe largitionum plebem concitavit.
Praeterea motus Syriae regum eontinet.

LXXI.
M. LIVIUS DRUSUS, tribunus plebis, ut maioribus

viribus senatus causam susceptam tueretur, socios et Italicos
populos spe civitatis Romanae sollicitavit: iisque adiuvan-
tibus, per vim legibus agrariis frumentariisque latis, iudi-
ciariam quoque pertulit, Ut aequa parte iudicia penes
senatum et equestrem ordinem essent. Quum deinde pro-
missa sociis civitas praestari non posset, irati Italici de—
fectionem agitare coeperunt. Eorum coitus, coniuratio-
nesque, et orationes in conciliis principum referuntur·
Propter quae Livius Drusus, invisus etiam senatui factus,
velut socialis belli auctor, incertum a quo, domi occisus est.

LXXII.
ITALICI populi defecerunt, Picentes, Vestini, Marsi,

Peligni, Marrucini, Samnites, Lucani, initio belli a Picen-
tibus moto. Q. Servilius proconsul in oppido Asculo cum
omnibus civibus Romanis, qui in eo oppido erant, occisus
est. Saga populus sumpsit. Ser. Galba, a Lucanis com-
prehenSUS, unius feminae opera, ad quam devertebatur,
captivitate exemptus est. Aesernia et Alba coloniae ab
Italicis obsessae sunt. Auxilia deinde Latini nominis ex-
ternarumque gentium missa populo Romano, et expe-
ditiones invicem expugnationesque urbem referuntur.

