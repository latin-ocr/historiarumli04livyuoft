LIB. XLIII. CAP. 3. 103

9sequi indecore et turpiter. Turbavit haec consilia Charo- U. C. 58¹·
pus quidam, eius Charopi, qui saltum ad Aoum amnem A. C· ¹7¹·
T. Quinctio contra Philippum bellanti aperuerat, nepos,
vilis potentiorum assentator, et mirus calumniarum in opti-
mum quemque artifex. Romae educatus fuerat, missus ab
avo in urbem, ut linguam Romanam literasque perdisceret.
Hinc notus carusque plurimis Romanorum, quum rever-
tisset domum, natura levis, et ingenio pravus, quum et
Romana ei amicitia faceret animos, principes viros usque
allatrabat. Sed primo despiciebatur ab omnibus, nec ulla
eius ratio habebatur. Postquam autem bellum Persicum
conflatum est, quum plena omnia suspicionum in Graecia
essent, multis palam, pluribus occulte Perseo studentibus,
non destitit Charopus, eos, qui auctoritate inter Epirotas
praestabant, apud Romanos criminari. Et speciem quan-
dam coloremque dabat eius calumniis ea necessitudo, quae
olim Cephalo ceterisque eandem sectam sequentibus cum
regibus Macedonum fuerat. Iam vero omnia illorum dicta
factaque maligne explorans, et in peius semper detorquens,
veritatemque adiectis detractisque, quae voluerat, adulte-
rans, fidem criminibus faciebat. Neque his tamen com-
movebantur Cephalus et ii, qui eorundem in republica
consiliorum socii erant, 'freti egregia conscientia illibatae
erga Romanos fidei. Verum ubi illis criminationibus au-
rem raebere Romanos senscrunt, et principes quosdam
Actoibrum, quos pariter suspectos fecerant obtrectatorum
calumniae, Romam abductos, tum demum opus esse cre-
diderunt, ut sibi ipsi suisque rebus consulerent. Quum
autem nihil succurreret praeter regiam amicitiam, cum
Perseo societatem inire coacti sunt, eique gentem suam tra-
dere. Romae A. Hostilius, A. Atilius consules, inito ma-
gistratu, et peractis, quae divina humanaque in urbe et
circa urbem fieri a consulibus mos est, in provincias pro-
fecti sunt. Hostilius, eui Macedonia obtigerat, quum in
Thessaliam ad exercitum properaret, Epirum, quae non-
dum aperte defecerat, ingressus, haud multum abfuit, quin
incideret in Persei manus. Theodotus enim quidam et
Philostratus, rati sese, si eum regi traderent, magnam gra-
tiam apud Persea inituros, ct gravissimum in praesentia
Romanis damnum illaturos, ad regem literas dedere, ut,
quanta maxima posset celeritate, accurreret. Quod nisi
et Perseum obiecta a Molossis ad Loum amnem mora re-
tardasset, ct consul, de imminenti periculo monitus, ab
instituto itinere deflexisset, vix videtur effugere potuisse.

ι) Turlnwit lem-c. rausum] Haec, tt lybia ct Diodoro depromuntur.
‹luat- in huc cupite inveniuntur. e Γυ-

