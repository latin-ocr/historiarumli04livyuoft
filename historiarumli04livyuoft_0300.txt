292 ΤΙΤΙ LIVII

cabula Latina viderem, quae in parietibus Pompeianis et
Herculanensibus inscripta sunt, quumque figura literarum
fragmenti Liviani ob diuturnum earum aspectum ante
oculos mihi adhuc obversaretur3 adeo mihi uterque con-
gruere videbatur character, ut unum pro altero poni posse
iudicarem10. Romae quidem specimen characteris Liviani,
quanquam maxime desideraram, procurare non potui:
est enim licet summa elegantia, tamen minutus, exilis,
vetustate adeo exesus fere, ut, quem adhibuerim graphices
peritum, plane nihil sese in membrana videre affirmaret.
Accidit autem, ut in tabula picta Herculanensi XXXVIII.
in aere incisa tom. I. p. 207. Operis: ‘ Pitture d’ Ercolano,’
quaedam legantur verba Latina GENIVS HVIVS LOCI
MONTIS charactere, quo de loquor, conscripta3 haec
igitur transcribenda et aeri incidenda curavi, haecque
instar speciminis characteris, quo fragmentum Livianum
consignatum est, lectores velim habeant11. Illud sibi prae-
terea persuadeant, in his verbis quum ceteras literas, tum
maxime V. et M. cum literis fragmenti Liviani forma et
figura plus quam dici potest, convenire, quanquam a figura,
qua hae literae in Virgilio Florentino expressae sunt, paul-
lulum recedunt. Herculanensis autem character ad Vir-
gilium Vaticanum propius accedit, quam ad quemcunque
alium uncialibus literis conscriptum librum1‘2. Quae‘quidem
omnia quum mecum reputo atque perpendo: non possum,
quin inter antiquissima calamo in membrana exarata mo-
numenta omnium primum locum huic Liviano fragmento
assignem, cetera, quotquot existunt, antiquitate postponenda
credam. Quum igitur mea sententia ex Livio atque Vir-
gilio antiquissimae membranae servatae sint: illud quam
feliciter evenit, ut ex naufragio, quod vetustiores libri
fecerunt, eorundem auctorum tabulae non interirent, de
quibus tollendis amovendisque iam Caligula cogitaverat
teste Suetonio in vita Calig. cap. 34. Membranae enim
Livii Virgiliique, quas orbis eruditus possidet in bibliotheca
Vaticana tanquam nobilissimo loco depositas, nisi e tem-

10 Vid. quae Niebuhrius p. 19. dis-
putavit de scripturae genere, quod in
inscriptionibus Pompeianis et frag-
mento Liviano conspicitur.

1 1 Non opus esse videbatur, ut hoc
characteris specimen repetendum cu<
rarem.

12 Niehuhrius fragmenti lin. 28—
30. in aes incidi iussit: sed scriptume
imitationem neque sibi optimc, ct
peius etiam scalptori cessisse„ p. 22.

fatetur atque ad specimen Scaufianae,
quod in editione Mediolanensi ex-
hibetur, paleographiae studiosos re-
mittit. De characterum specimin-
ibus, quae, neque Cancellerio neque
Iuvenatio probante, editioni Roma—
nae adiecta sunt, et ridiculo chalco-
graphi Lipsiensis illa defunctorie re-
petentis errore (lixi in Elench. edd.
fragm. Liv. p. 69. sq. Vid. infra
not. 37.

