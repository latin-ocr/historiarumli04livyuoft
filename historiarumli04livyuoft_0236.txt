228 ΕΡΙΤΟΜΑΕ

XLVII.
CN. T REMELLIO tribuno plebis multa dicta est, quod

cum M. Aemilio Lepido pontifice maximo iniuriose con-
tenderat3 sacrorumque, quam magistratuum, ius potentius
fuit. Lex de ambitu lata. Lustrum a censoribus con-
ditum est. Censa sunt civium capita trecenta triginta octo
millia, trecenta quattuordecim. Princeps senatus lectus
Aemilius Lepidus. Inter Ptolemaeos fratres, qui disside-
bant, foedus ictum, ut alter in Aegypto, alter Cyrenis
regnaret. Ariarathes, Cappadociae rex, consilio Demetrii,
regis Syriae, et viribus pulsus regno, a senatu restitutus
est. Missi a senatu, qui inter Masinissam et Carthagini-
enses de agro iudicarent. C. Marcius consul adversus
Dalmatas parum prospere plinium, postea feliciter pugna-
vit, cum quibus bello confligendi causa fuit, quod Illyrios,
populi Romani socios, v·astaverant eandemque gentem
Cornelius Nasica consul domuit. Q. Opimius consul
Transalpinos Ligures, qui Massiliensium oppida, Anti o-
lim et Nicaeam, vastabant, subegit. Praeterea res in liis-
pania a compluribus parum prospere gestas continet. Con-
sules anno quingentesimo nonagesimo octavo ab urbe con-
dita magistratum, peractis comitiis, insequentisque anni
consulibus creatis, inire coeperunt. Mutandi comitia causa
fuit, quod Hispani rebellabant. Legati, ad disceptandum
inter Masinissam et Carthaginienses missi, renuntiaverunt,
vim navalis materiae se Carthagine deprehendisse. Aliquot
praetores, a provinciis avaritiae nomine accusati, damnati
sunt.

XLVIII.

LUSTRUM a censoribus conditum est. Censa sunt ci-
vium capita trecenta viginti quattuor millia. Semina
tertii belli Punici referuntur. Quum in finibus Cartha-
giniensium ingens Numidarum exercitus, duce Ariobar-
zane, Syphacis nepote, diceretur esse, M. Porcius Cato
suasit, ut Carthaginiensibus, quum Ariobarzanem, specie
contra Masinissam regem, sed re vera contra Romanos,
accitum in finibus haberent, bellum indiceretur. Contra-
dicente P. Cornelio Nasica, placuit, legatos mitti Cartha-
ginem, qui specularentur, quid ageretur. Castigato senatu

