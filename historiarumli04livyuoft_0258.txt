250 ΕΡΙΤΟΜΑΕ

consulto suffragium datum est. Q. Metellus Pius, qui
partes optimatium secutus erat, quum in Africa bellum
moliretur, a C. Fabio praetore pulsus est: senatusque con-
sultum per factionem Carbonis et Marianarum partium
factum est, ut omnes ubique exercitus dimitterentur. Li-
bertini in quinque et triginta tribus distributi sunt. Prae-
terea belli apparatum, quod contra Sullam excitabatur,
continet.

LXXXV.

SULLA in Italiam cum exercitu traiecit, missisque legatis,
qui de pace agerent, a consule C. Norbano violatis, eundem
Norbanum proelio vicit. Et quum L. Scipionis alterius
consulis, cum quo per omnia id egerat, ut pacem iungeret,
nec potuerat, castra oppugnaturus esset, universus exercitus
consulis, sollicitatus per emissos a Sulla milites, signa ad
Sullam transtulit. Scipio, quum occidi posset, dimissus
est. Cn. Pompeius, Cn. F. eius, qui Asculum ceperat,
conscripto voluntariorum exercitu, cum tribus legionibus
ad Sullam venerat3 ad quem se nobilitas omnis conferebat,
ita ut deserta urbe ad castra veniretur. Praeterea ex-
peditiones per totam Italiam utriusque partis ducum

referuntur.

LXXXVI.

QUUM C. Marius, C. Marii filius, consul ante annos
viginti per vim creatus esset, C. Fabius in Africa propter
crudelitatem et avaritiam in raetorio suo vivus exustus
est. L. Philippus legatus Sullae Sardiniam, Q. Antonio
praetore pulso et occiso, occupavit. Sulla cum Italicis
populis, ne timeretur ab iis, velut erepturus civitatem et
suffragii ius nuper datum, foedus percussit. Idemque, cx
fiducia iam certae victoriae, litigatores, a quibus adibatur,
vadimonia Romam differre iussit, quum a parte diversa.
urbs adhuc teneretur. L. Damasippus praetor, ex vo-
luntate C. Marii consulis quum senatum contraxisset,
omnem, quae in urbe erat, nobilitatem trucidavit: ex cuius
numero (ὑὶ. Mucius Scaevola pontifex maximus fugiens in
vestibulo aedis Vestae occisus est. Praeterea bellum a L.
Murena adversus Mithridatem in Asia renovatum con-

tinet.

