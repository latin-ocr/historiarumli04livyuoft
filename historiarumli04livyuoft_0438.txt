430 SYLLABUS CODICUM

vulgatis contulerat, et in Hollandiam redux excerpta sua
cum Gronovio, Livium anuo CK) IQCLXIV. edente
communicarat. Vide Gronov. ad Livii lib. XXII. cap.
VI. ξ. 4. Reliquorum librorum variantes lectiones opera
Viri Celeberrimi atque Amicissimi Iac. Philippi D’Orvillii
nactus sum, quae insigni usui fuerunt, et in plurimis locis
cum omnium praestantissimo Puteaneo amice conspirarunt.
Postea illustrissimus Lovelius integri eiusdem codicis ex-
cerpta, quae, erudita Clarissimi Salvinii manu facta, ex
Italia in patriam deportarat, una cum multis aliis ad
Livium facientibus subsidiis, benignissime ad me submisit.
Id louge gratissimum accidit. Quum enim tantae aucto-
ritatis et fidei codex sit, cx duplici illa collatione, a diversis
viris doctis instituta, eo certius de vera eius lectione diiu-
dicare, et, quum nemo omnibus horis in negotio hoc taedii
plenissimo ad quaevis minima intento animo esse possit,
quicquid alter forte neglexisset, ex altero supplere potui.

IV. GAERTNERIANUS ille est, de quo iam supra inter
codices, quibus ad primam librorum decada usus sum,
num. III. egi. in hac autem parte plerumque a primis
editionibus parum dissidet.

V. HAFNIENSIS codex est membranaceus in forma
maiori, eleganti manu· ante annos admodum trecentos
quinquaginta scriptus, quemadmodum iudicarunt, qui
eum viderunt. Huius Msti primam apud me mentionem
fecit Vir. Clarissimus Iac. Phil. D'Orvillius, optime de
Livio meo meritus3 qui, codicem illum in bibliotheca Viri
Illustrissimi Friderici Rostgaardii, auctione publica anno
huius seculi vigesimo quinto vel sexto distrahenda, notans,
eundem suae bibliothecae eo consilio emere destinarat, ut
mihi Livium edituro commodaret. Verum, vel mandatis
serius Hafniam perlatis, vel aliis animosius licitantibus, se
spe excidisse postea nunciavit. Anno deinde sequenti
vigesimo septimo Vir Doctissimus Fridericus Lutkens
codicem hunc ex bibliotheca Rostgaardiana in splendidis-
simam Illustrissimi Comitis Christiani Dauneskiold trans-
migrasse indicavit, simulque obtulit, se eundem mei caussa
cum editis collaturum. Licet autern, officium eius am-
babus ulnis amplexus, id mihi gratissimum futurum re-
scripserim, aliquid tamen intervenisse, forsitan etiam
responsum aberrasse, suspicor, ne deinceps promissis stare,
et excerptas lectionum varietates mittere potuerit. Tandem
vero Vir plurimum Reverendus Io. Christophorus Wolfius,
qui ultimo itinere, anno CIO IDCCXXXIV. una cum
fratre Celeberrimo Io. Christiano in Belgium instituto, me
alloquii honore dignatus Livium typis imprimi viderat, in
patriam redux a Viro Clarissimo Io. Grammio, Graecarum

