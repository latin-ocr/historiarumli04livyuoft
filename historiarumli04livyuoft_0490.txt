478 PRAEFATIO

editore Oxoniensi, deinde a Schaefero ex ipsius Ernestii
schedis, denique a memet ipso ex Mtssleri et Gersdorfii
adversariis emendatum plurimisque accessionibus locu-
pletatum esse constat. Nitidissimam porro eandemque
accuratissimam Livii editionem Lallemandus paravit et,
quum locos permultos, aliorum plerumque coniecturis
obsecutus, in integrum restituisset, mutationum omnium
rationem in notis adiectis bona fide reddidit. Saluberrimo
deinde consilio, dum Livii Historiarum libri cum Frein-
shemii Supplementis BIannhemii pariter ac Biponti
eduntur, Strothius Livii interpretationem suscepit, sed
morte praematura absumptus, id quod magnopere do-
lendum est, ultra librum quintum decimum progredi non
potuit. In eius locum invita, ut aiunt, Minerva successit
Doeringius, qui Livii editionem a Strothio inchoatam ita
continuavit et circumactis demum tribus et viginti annis
absolvit, ut, quum doctrinae alioquin spectatae copiam
hac in re desiderari passus sit, utrum Livii ipsius vicem
gravius doleas, an editoris negligentiam vehementius in-
digneris, vix apud animum statuere possis. Atque in
eandem fere doctorum reprehensionem incurrit Rupertius,
qui, licet magno hiatu promisisset-Â³, sese effecturum, ut,
qui sua editione utatur, quacunque alia facile possit
carere, praepropera tamen festinatione et temeraria con-
iectandi libidine tot ac tantis implicitus est erroribus, ut
commentarius, quem ex Drakenborchii et ceterorum Livii
interpretum annotationibus consarcinavit, vix ac ne vix
quidem dignus esset, qui Lutetiae Parisiorum recoque-
retur. Lemarius enim, quemadmodum in edendis aliorum
scriptorum Romanorum libris editorum Germanorum
scrinia compilavit, ita etiam splendidae, quam nuperrime
paravit, Livii editioni integrum Rupertii commentarium
cum selectis aliorum interpretum annotationibus inseruit3
melius haud dubie de Livio meriturus, si textum ad
codices Parisinos, quibus in speciem magis quam re vera
usus est, diligentius exegisset.

Multo maiores igitur laudes et gratiae sunt habendae

3 In Prooemio de Livii vita et Historia Romana p. 70.

