94 ΤΙΤΙ LIVII

U. C. 581.deinde ante sua quemque tentoria spicas fascibus desecan- 7

A. C. ¹7¹·tem, quo purius frumentum tereret, ingentes acervos per
tota castra stramentorum fecisse: ratus incendio opportuna
esse, faces, taedamque, et malleolos stuppae illitos pice
parari iubet: atque ita media nocte profectus, ut prima
luce aggressus falleret. Nequicquam. Primae stationes
oppressae tumultu ac terrore suo ceteros excitaverunt:
signumque datum est arma extemplo capiendi3 simulque
in vallo, ad portas, miles instructus erat, et intentus pro—
pugnationi castrorum. Perseus et extemplo circumegit
aciem, et prima impedimenta ire, deinde peditum signa
ferri iussit. Ipse cum equitatu et levi armatura substitit
ad agmen cogendum, ratus, id quod accidit, insecuturos
ad extrema ab tergo carpenda hostes. Breve certamen
levis armaturae maxime cum procursatoribus fuit. Equites
peditesque sine tumultu in castra redierunt.

Demessis circa segetibus, Romani ad Cranonium in-
tactum agrum castra movent. Ibi quum securi, et propter
castrorum longinquitatem, et viae inopis aquarum difficul-
tatem, quae inter Sycurium et Cranona est, stativa habe-
rent3 repente prima luce in imminentibus tumulis equitatus
regius cum levi armatura visus ingentem tumultum fecit.
Pridie per meridiem profecti ab Sycurio erant': peditum
agmen sub luce reliquerant in proxima planitie. Stetit
paullisper in tumulis, elici posse ratus ad equestre certa-
men Romanos. Qui postquam nihil movebant, equitem
mittit, qui pedites referre ad Sycurium signa iuberet: ipse
mox insecutus. Romani equites, modico intervallo se-
quentes, sicubi sparsos ac dissipatos invadere possent, post-
quam confertos abire, signa atque ordines servantes, vide-
runt, et ipsi in castra redeunt.

65, Inde, offensus longinquitate itineris, rex ad Mopselum ἢ
castra movit: et Romani, demessisCranonis segetibus, in
Phalannaeum agrum transeunt. Ibi quum ex transfuga
cognosset rex, sine ullo armato praesidio passim vagantes
per agros Romanos metere, cum mille equitibus, duobus
millibus Thracum et Cretensium profectus, quum, quan-
tum accelerare poterat, effuso agmine isset, improviso ag-
gressus est Romanos. Iuncta vehicula, pleraque onusta,
mille admodum capiuntur, sexcenti ferme homines. Prae-
dam custodiendam ducendamque in castra trecentis Cre-
tensium dedit. Ipse, revocato ab effusa caede equite et
reliquis peditum, ducit ad proximum praesidium, ratus

7 Fascibus desecantem] sc. De fas- multo leviore opera de fascibus‚quam
cibus, in quos compactum fuit de- si singulae colligendae fuissent, ‹lese-
messum frumentum. Quippe spicas cari potuisse facile apparet. DOER.

