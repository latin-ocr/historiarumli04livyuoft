232 EPITOMAE

talem finxerat. Ex pellice se et Perseo rege ortum, tra-
ditum educandum Cretensi cuidam esse, ut in belli casus,
quod ille cum Romanis gereret, aliquod velut semen regiae
stirpis exstaret. Perseo demortuo, Adramyttei se educa-
tum usque ad duodecimum annum aetatis, patrem eum
esse credentem, a quo educaretur, ignarum generis fuisse
sui. Affecto deinde eo, quum prope ad vitae finem ulti-
mum esset, detectam tandem ibi originem suam, falsaeque
matri libellum datum, signo Persei regis signatum, quem
sibi traderet, quum ad puberem aetatem venisset: obtes-
tationesque ultimas adiectas, ut res in occulto ad id tempus
servaretur. Pubescenti libellum traditum: in quo relicti
sibi duo thesauri a patre dicerentur. Tum scienti mulierem
subditum se esse, veram stirpem ignoranti, edidisse genus:
atque obtestatam, ut prius, quam manaret ad Eumenem
res, Perseo inimicum, excederet iis locis, ne interficeretur.
Eo se exterritum, simul sperantem aliquod a Demetrio
auxilium, in Syriam se contulisse : atque ibi primum, quis
esset, palam expromere ausum.

L.

THESSALIA, quum et illam invadere armis atque occu-
pare Pseudophilippus vellet, per legatos Romanorum
Î‡ auxiliis Achaeorum defensa est. Prusias, rex Bithyniae,
omniumque humillimorum vitiorum, a Nicomede filio,
adiuvante Attalo, rege Pergami, occisus est. Habebat
alium filium, qui, pro superiore ordine dentium, enatum
habuisse unum os continens dicitur. Quum tres legatos
ad pacem inter Nicomedem et Prusiam faciendam Romani
misissent, et unus ex iis multis cicatricibus sparsum caput
haberet, alter pedibus aeger esset, tertius ingenio socors
haberetur3 dixit Cato, Eam legationem nec caput, nec
pedes, nec cor habere. In Syria, quae eo tempore stirpe
generis parem regi Macedonum, inertia socordiaque simi-
lem Prusiae regem habebat, iacente eo in ganea et lustris,
Ammonius regnabat3 per quem et amici omnes regis, et
Laodice regina, et Antigonus, Demetrii filius, occisi.
Masinissa, Numidiae rex, maior nonaginta annis decessit,
vir insignis. Inter cetera opera iuvenilia, quae ad ultimum
edidit, adeo, etiam versus in senectam, viguit, ut post
sextum et octogesimum annum filium genuerit. Inter tres
liberos cius, maximum natu Micipsam, Gulussam, Masta-
nabalem, qui etiam Graccis literis eruditus erat, P. Scipio

