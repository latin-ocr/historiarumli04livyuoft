416 EX PETRI LAMBEGII erc.

librorum Livianorum editionibus impressis vel magnae vel
parvae lacunae sive defectus sunt, easdem omnes etiam in
11οο Codice MSto Ambrasiano reperiri, ita nempe, ut vel
integra desint folia, vel tantum pauca quaedam verba, aut
paucae literae in foliorum quorundam lacerorum extremi-
tatibus. Quamvis etiam idem hic Codex Mstus in fine
libri quadragesimi quinti a Simone Grynaeo non potuerit
legi, nisi usque ad haec verba: ‘ Moratus circa Urbem
‘ triginta 35HA UD amplius dies, in Regnum est profectus : ’
attamen non est hic, ut vulgo creditur, verus finis istius
libri, sed post vocem PROFECTVS sequitur immediate
in eodem versu sive linea ACTVMQVE. Reliqui autem
duo ultimi versus sive lineae prorsus evanuerunt, nec ulla
ratione ex eorum vestigiis certi quicquam potest colligi.
Clauditur denique totum illud volumen subscriptione hac,
ob nimiam vetustatem vix amplius visibili:

TITI LIVI
AB VRBE CONDITA
Llss. XLV. EXP.

INC. Llss. XLVI. FELICITER.

Unde liquet, sequentes Historiae Romanae Titi Livii
Libros, qui nunc habentur pro deperditis, tunc temporis,
ubi Codex ille exaratus est, integros adhuc exstitisse.
Haec igitur in praesens sufficiant de rarissimo illo et
hactenus unico Codice Msto Liviano, qui primum quidem
ex Monasterio Laurisheimensi in Helvetiam‚ 'deinde
autem ex Helvetia in Comitatus Teriolensis Archiducalem
Arcem Ambrasianam, et tandem ex Arce Ambrasiana
transmigravit in Augustissimam Bibliothecam Caesaream
Vindobonensem, ubi nunc tanquam redivivus nova fruitur
luce, et doctis sui aestimatoribus admirandum simul ac
periucundum praebet spectaculum.

35 In ipso authentico exemplari MSto pro HAVD satis clare et per—
spicue legitur AVT.

