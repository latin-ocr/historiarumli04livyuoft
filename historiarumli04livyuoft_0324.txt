316 ΤΙΤΙ LIVII

hac re neque affirmare quicquam neque refellere in animo
habeo: quin potius quaecunque disputantur ut antiquis-
simarum membranarum reliquiis certa quaedam aetas
assignetur, mihi quidem vana omnino atque temeraria esse
videntur. Scilicet id quidem nullo negotio demonstrari
potest, scripturae genus, quod hic conspicitur, si a levi dis-
crimine discesseris quod mox indicabo, primo post Christum
natum saeculo iam usitatum fuisse. Ita enim pictae sunt
quae Pompeiis in parietibus leguntur tot inscriptiones:
Romae quoque ludrica illa comminatio quae in Thermis
Titi Imperatoris visitur: una denique inter inscriptiones
sepulchri Arruntiorum, quas qui ad primorum Caesarum
aevum referendas esse censent, iis facile accedo, licet mar-
mori incisa, eandem prorsus literarum formam exhibet.
Iam vero Laurentianus Virgilii codeX, quem tamen sub
Odoacre rege scriptum esse constat, idem scripturae genus
exhibet3 neque aliter scripta sunt fragmenta Virgilii Vati-
canensia: quae omnia non nisi eo ab inscriptionibus Pom-
peianis differunt, quod A litera in his transversam lineolam
habet, qua in ceteris caret. Porro autem alia est huius
scripturae familia quae ab illa priore eo discrepat, quod
literae Β et F dimidia parte super ceteras eminent‘ss, H
autem configuratione ad K proxime accedit: hoc igitur
genere scripta sunt fragmenta Livii Sallustiique Romana,
Ciceronis Mediolanensia: quum tamen praeter hanc unam
diversitatem Virgiliani codicis Romani et fragmenti Liviani
mira prorsus sit et quasi fraterna quaedam similitudo. His
adiungere possum duas inscriptiones in lapidibus, unam,
quae ad Gordiani Imperatoris aetatem pertinet, alteram,
quae in hortis Albaniorum exstat, paullo antiquiorem.
Haec qui pensitaverit, is quidem minime sustinebit as-
serere, aut hoc aut illud genus scribendi antiquius esse:
utrumque iisdem saeculis in usu fuisse concedat necesse
est. Sed, ne quis forte opinetur illud quod in Liviano
fragmento regnat maturius exolevisse, age, istud per alia
monumenta prosequamur. Nota est librariorum sedulitaS,
qui nonnunquam, dum libros transcriberent quorum fidem
subscripta emendationis testificatio commendabat, huius
quidem literas ita imitabantur, ut singulos ductuum flexus
apicesque redderent. Eius generis est subscriptio Persii,
qui codex in tabulario basilicae Vaticanae exstat, saeculo
decimo scriptus, expressus autem ex longe antiquiore, qui,
subscriptione teste, sub Honorio Imperatore Barcinone in
Hispania emendatus fuerat. Iam vero haec subscriptio ea

41 In fragmento Liviano ctiam L Brunsius auctor est in Epist.ad Ken-
literam interdum prae ceteris eminere, nit-ott. p. 353.

