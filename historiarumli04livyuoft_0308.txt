300 TITI LIVII

omnino huic fragmento eventurum confido, ac ne unum
quidem (modo ne is in Livii lectione omnino hospes ac
peregrinus sit) futurum, qui illud semel visum non statim
probet, probatum autem non legitimum florentissimi Ro-
manarum historiarum scriptoris foetum agnoscat. Quocirca
quum satis hac quidem parte per sese res ipsa locutura sit,
operae pretium me facturum puto, si hac cura supersedens,
missisque longioribus exordiorum ambagibus, continuo ad
historiam reperti fragmenti persequendam aggrediar3 tum
quid in eo describendo curae ac laboris a clarissimis viris
impensum fuerit, quid in edendo a me praestitum, ut quam
ornatissimum, et quam accuratissime expressum, quantum
quidem in me fuit, in manus doctorum virorum venire
posset, denique si qua alia huius generis a curiosis lecto-
ribus exspectari solent, paucis expediam.

Ῑ. Reperti Liviani Fraqmentz‘ ffl’storz'a.

VERSABATUR Romae ante hos non multos menses vir doc—
tissimus, Paullus Iacobus Brunsius, Lubecensis, ut He-
braicos veteris Testamenti codices conferret in editionem,
quae modo apud Anglos C. V. Beniamini Kennicotti opera
adornatur 3 cuius rei gratia quum alias Romanas bibliothe-
cas frequentare, tum Vaticanam in primis, amplissimum
illud atque augustissimum Musarum domicilium, solebat.
Ibi quum hoc illudve volumen pro tempore ac re consu-
lendum sibi ac conferendum susciperet, incidit forte in
codicem membranaceum Palatinum num. 24. quem non
infimae notae esse, ex C. V. Iosephi Blanchinii, qui et
specimen characterum eius codicis in aes incisum exhibet,
Vindiciis didicerat. Complectitur autem is codex historias
Tobiae, Iudithae, Iobi atque Estheris ab Hieronymo con-
versas. Itaque dum illum librum pervolvit, animadvertit,
ex eorum numero esse, quos vulgo eruditi ‘ rescriptos’ ap-
pellant, de quibuS, si cui id genus librorum ignotum est,
videri possunt Clarissimi Montfauconius in sua Paleo-
graphia, Knittelius ad Fragmenta Ulphilae, Auctores novi
operis diplomatici, aliique, quos laudat elegantis vir ingenii
Ioannes Augustus Ernestius in Archaelogia literaria p. 392⁷.
Quare dum, quid in recessu rei lateret, quidque scriptum

27 Praeter hos Brunsius in suo Maius, Niebuhrius et Peyronus in
editionis Hamburgensis exemplo cou- libris a sc editis de codicibus rescriptis
ferri iussit Leonis Allatii Animadv. sive palimpsestis disseruerunt et ta-
in Antiquit. Etruscar. fragmenta p, bulis aeri incisis legentium oculis
102. sqq. Adde, quae nostra aetate subiecerunt.

