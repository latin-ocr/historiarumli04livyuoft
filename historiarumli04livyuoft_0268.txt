260 EPITOMAE

dimissurum exercitus negaret, nisi a Pompeio dimitte-
rentur. Et C. Curionis tribuni plebis primum adversus
Caesarem, deinde pro Caesare actiones continet. Quum
senatusconsultum factum esset, ut successor Caesari mit-
teretur, M. Antonio et Q. Cassio tribunis plebis, quoniam
intercessionibus id senatusconsultum impediebant, urbe
pulsis, mandatum est a senatu consulibus et Cn. Pompeio,
ut viderent, ne quid respublica detrimenti caperet. C.
Caesar, bello inimicos persecuturus, cum exercitu in
Italiam venit: Corfinium cum L. Domitio et P. Lentulo
cepit, eosque dimisit. Cn. Pompeium ceterosque partium
eius Italia expulit.

CX.

(Î™. CAESAR MASSILIAM, quae portas ipsi clauserat,
obsedit: et, relictis in obsidione urbis eius legatis, C. Tre-
bonio et D. Bruto, profectus in Hispaniam, L. Afranium
et M. Petreium, legatos Cn. Pompeii, cum septem legioni-
bus ad Ilerdem in deditionem accepit, omnesque incolumes
dimisit, Varrone quoque legato Pompeii cum exercitu in
potestatem suam redacto. Gaditanis civitatem dedit.
Massilienses, duobus navalibus> proeliis victi, post longam
obsidionem potestati Caesaris se permiserunt. C. Antonius,
legatus Caesaris, male contra Pompeianos in Illyrico rebus
gestis, captus est. In quo bello Opitergini Transpadani,
Caesaris auxiliares, rate sua ab hostilibus navibus clausa,
potius, quam in potestatem hostium venirent, inter se con-
currentes occubuerunt. C. Curio, legatus Caesaris in
Astica, quum prospere adversus Varum, Pompeianarum
partium ducem, pugnasset, a Iuba, rege Mauritaniae, cum
exercitu caesus est. C. Caesar in Graeciam traiecit.

CXI.
M. COELIUS RUFUS praetor, quum seditiones in urbe

concitaret, novarum tabularum spe plebe sollicitata, abro-
gato magistratu pulsus urbe, Miloni exsuli, qui fugitivorum
exercitum contraxerat, se coniunxit. Uterque, quum bel-
lum molirentur, interfecti sunt. Cleopatra, Aegypti regina,
a Ptolemaeo fratre regno pulsa est. Propter Q. Cassii
praetoris avaritiam crudelitatemque Cordubenses in His-

