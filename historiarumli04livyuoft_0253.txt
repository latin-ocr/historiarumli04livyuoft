LIBROR. DEPERD. 245

LXXIII.
L. IULIUS CAESAR consul male adversus Samnites

â€œ pugnavit. Nola colonia in potestatem Samnitium venit
cum L. Postumio praetore, qui ab iis interfectus est. Com-
plures populi ad hostes defecerunt. Quum P. Rutilius
consul male adversus hostes Marsos pugnasset, et in proelio
cecidisset, C. Marius, legatus eius, meliore eventu cum
hostibus conflixit. Ser. Sulpicius Pelignos proelio fudit.
Q. Caepio, legatus Rutilii, quum obsessus prospere in
hostes erupisset, et ob eum successum aequatum ei eum C.
Mario esset imperium, temerarius factus, et circumventus
insidiis, fuso exercitu cecidit. L. Iulius Caesar consul
feliciter adversus Samnites pugnavit. Ob eam victoriam
Romae saga posita sunt: et, ut varia belli fortuna esset,
Aesernia colonia cum M. Marcello in potestatem Sam-
nitium venit. Sed C. Marius proelio Marsos fudit, Herio
Asinio, praetore Marrucinorum, occiso. C. Caecilius in
Gallia Transalpina Salluvios rebellantes vicit.

LXXIV.
CN. POMPEIUS PICENTES proelio fudit, et obsedit:

propter quam victoriam Romae praetextae et alia magis-
tratuum insignia sumpta sunt. C. Marius cum Marsis dubio
eventu pugnavit. Libertini tum primum militare coe-

runt. A. Plotius legatus Umbros, L. Porcius praetor
Marsos, quum uterque populus defecisset, proelio vicerunt.
Nicomedes in Bithyniae, Ariobarzanes in Cappadociae
regna reducti sunt. Cn. Pompeius consul Marsos acie
vicit. Quum aere alieno oppressa esset civitas, A. Sem-
pronius Asellio praetor, quoniam secundum debitores ius
dicebat, ab iis, qui fenerabantun in foro occisus est. Prae-
terea incursiones Thracum in Macedoniam populationesque
continet.

LXXV.

A. POSTUMIUS ALBINUS legatus, quum classi prae-
esset, infamis crimine proditionis, ab exercitu suo inter-
fectus est. L. Cornelius Sulla legatus Samnites proelio

