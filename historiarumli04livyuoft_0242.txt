234 EPITOMAE

LII.

CUM Achaeis, qui in auxilio Boeotos et Chalcidenses
habebant, Q. Caecilius Metellus ad Thermopylas bello
conflixit: quibus victis, dux eorum Critolaus veneno sibi
mortem conscivit. In cuius locum Diaeus, Achaici motus

rimus auctor, ab Achaeis dux creatus, ad Isthmon a L.
iiIummio consule victus est: qui, omni Achaia in de-
ditionem accepta, Corinthon ex senatusconsulto diruit,
quia ibi legati Romani violati erant. Thebae quoque et
Chalcis, quae auxilio fuerant, dirutae. Ipse L. Mummius
abstinentissimum virum egit: nec quicquam ex iis opibus
ornamentisque, quae praedives Corinthos habuit, in domum
eius pervenit. Q. Caecilius Metellus de Andrisco tri-
umphavit3 P. Cornelius Scipio Africanus Aemilianus de
Carthagine et de Hasdrubale. Viriathus in Hispania pri-
mum ex pastore venator, ex venatore latro, mox iusti
quoque exercitus dux factus, totam Lusitaniam occupavit,
C. Vetilium praetorem, fuso eius exercitu, cepit: post
quem C. Plautius praetor nihilo felicius rem gessit: tan-
tumque terroris is hostis intulit, ut adversus eum consulari
opus esset et duce, et exercitu. Praeterea motus Syriae,
et bella inter reges gesta referuntur. Alexander, homo
ignotus et incertae stirpis, occiso, sicut ante dictum est,
Demetrio rege, in Syria regnabat. Hunc Demetrius, De-
metrii filius, qui a patre quondam ob incertos belli casus
ablegatus Gnidon fuerat, contempta socordia inertiaque
eius, adiuvante Ptolemaeo, Aegypti rege, cuius filiam
Cleopatram in matrimonium acceperat, bello interemit.
Ptolemaeus, in caput graviter vulneratus, inter curationem,
dum ossa medici terebrare contendunt, exspiravit: atque
in locum eius frater minor Ptolemaeus, qui Cyrenis regna-
bat, successit. Demetrius ob crudelitatem, quam per tor-
menta in suos exercebat, a Diodoto quodam, uno ex
subiectis, qui Alexandri filio, bimulo admodum, regnum
asserebat, bello superatus, Seleuciam confugit. L. Mum-
mius de Achaeis triumphavit: signa aerea, marmoreaque,
et tabulas pictas in triumpho tulit.

LIII.

ΑΡ. CLAUDIUS consul Salassos, gentem Alpinam, do-
muit. Alter Pseudophilippus in Macedonia a L. Tremellio

