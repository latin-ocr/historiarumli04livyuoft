EPILOGUS. 521

nostros asservantur, fusius, id quod feci, commemorarim.
Inter hos primum locum facile sibi vindicat Meermanianus,
qui, si ratio formulae habenda sit, quae ad finem libri
quinti legitur, ex simili saltem exemplari, ne dicam ex
eodem, ex quo Florentinus et Leidensis primus, [cfi supr.
pp. 417. et 419] descriptus videtur. Iis autem, quorum
humanitate aditus mihi ad hos codices inspiciendos con-
cessus est, nequeo non hoc loco gratias agere quam
maximas, atque eas potissimum viro benevolentissimo,
Henrico Octavio Coxe, M.A., bibliothecae Bodleianae
hypobibliothecario, cuius opera in recensendis codicibus
Bodleianis plurimum adiutus sum. Quod superest, quan—
tum et voluptatis et fructus ex historiis Livianis edendis

percepi, tantum ex illis perlegendis ipse capias, benevole
Lector, et si quae potius festinanter quam accurate
administrata videantur, si quas maculas aut incuria typo-
graphi aut editoris indiligentia operi effuderint, in men·
tem tibi identidem recurrat, dare pariter atque petere

veniam humanum esse.

Scribebam Oxonii a. d. Kalend. Novcmbr.
Anno Salutis mocccxm.

