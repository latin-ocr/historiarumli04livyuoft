230 EPITOMAE

se et classem Carthagine deprehendisse, perrogari senten-
tias placuit. Catone et aliis principibus senatui suaden-
tibus, ut in Africam confestim transportaretur exercitus,
quod P. Cornelius Nasica dicebat, nondum sibi iustam
causam belli videri, placuit, ut bello abstinerent, si Cartha-
ginienses classem exussissent, et exercitum dimisissent:
sin minus, proximi consules de Punico bello referrent.
Quum locatum a censoribus theatrum exstrueretur3 P.
Cornelio Nasica auctore, tanquam inutile et nociturum
publicis moribus, ex senatusconsulto destructum est, po-
pulusque aliquamdiu stans ludos spectavit. Carthagini-
enses quum adversus foedus bellum Masinissae intulissent,
victi ab eo, annos habente nonaginta duos, et sine pulpa-
mine mandere et gustare panem tantum solito, insuper
Romanum bellum meruerunt.

XLIX.

TERTII Punici belli initium altero et sexcentesimo anno
ab urbe condita, intra quintum annum, quam erat coeptum,
consummati. Inter M. Porcium Catonem et Scipionem
Nasicam, quorum alter sapientissimus vir in civitate habe-
batur, alter etiam vir optimus a senatu iudicatus erat, di-
versis certatum sententiis est3 Catone suadente bellum, et
ut tolleretur delereturque Carthago, Nasica dissuadente.
Placuit tamen, quod contra foedus naves haberent, quod
exercitum extra fines duxissent, quod socio populi Romani
et amico Masinissae arma intulissent, quod filium eius
Gulussam, qui cum legatis Romanis erat, in oppidum non
recepissent, bellum iis indici. Priusquam ullae copiae in
naves imponerentur, Uticenses legati Romam venerunt, se
suaque omnia dedentes. Ea legatio, veluti omen, grata
Patribus, acerba Carthaginiensibus fuit. Diti patri ludi ad
Terentum, ex praecepto librorum Sibyllinorum, facti: qui
ante annum centesimum, primo Punico bello, quingen-
tesimo et altero anno ab urbe condita, facti erant. Legati
triginta Romam venerunt, per quos se Carthaginienses de-
debant. Catonis sententia pervicit, ut in decreto persta-
retur, et ut consules quam primurn ad bellum proficisce-
rentur. Qui ubi in Africam transierunt, acceptis, quos
imperaverant, trecentis obsidibus, et armis, omnibusque in-
strumentis bellicis, si qua Carthagine erant3 tunc, quum
ex auctoritate Patrum iuberent, ut in alium locum, dum a
mari decern millia passuum, ne minus, remotum, oppidum

