U. C. 576.
A. C. 176.

Antiochi
munificen-
tia.

Ludi.

26 ΤΙΤΙ LIVII

genera vitae errans, uti nec sibi, nec aliis, quinam homo
esset, satis constaret. Non alloqui amieos, vix notis fami-
liariter arridere3 munificentia inaequali sese aliosque ludi-
ficari: quibusdam honoratis magnoque aestimantibus se
puerilia, ut escae aut lusus, munera dare3 alios nihil ex-8
spectantes ditare. Itaque nescire, quid sibi vellet, quibus-
dam videri. Quidam ludere eum simpliciter, quidam haud9
dubie insanire aiebant. In duabus tamen magnis honestis-
que rebus fere regius erat animus, in urbium donis, et
deorum cultu. Megalopolitanis in Arcadia murum se cir-
cumdaturum urbi est pollicitus, maioremque partem pecu-
niae dedit. Tegeae theatrum magnificum e marmore fa-
cere instituit. Cyzici in Prytaneum, (id est penetrale1
urbis, ubi publice, quibus is honos datus est, vescuntur)
vasa aurea mensae unius posuit. Rhodiis, ut nihil unum
insigne, ita omnis generis, ut quaeque usus eorum postula-
verunt, dona dedit. Magnificentiae vero in deos vel Iovis
Olympii templum Athenis, unum in terris inchoatum pro
magnitudine dei, potest testis esse. Sed et Delon aris in-
signibus statuarumque copia exornavit: et Antiochiae Iovis
Capitolini magnificum templum, non laqueatum auro tan-
tum, sed parietibus totis lamina inauratum, et alia multa in
aliis locis pollicitus, quia perbreve tempus regni eius fuit,
non perfecit. Spectaculorum quoque omnis generis magni-
ficentia superiores reges vicit3 reliquorum sui moris, et2
copia Graecorum artificum. Gladiatorum munus Romanae
consuetudinis primo maiore cum terrore hominum,‘insueto-
rum ad tale spectaculum, quam voluptate, dedit: deinde
saepius dando, et modo vulneribus tenus, modo sine mis-3

S Ut escae aut lusus] Polybius
nominat talos et dactylos palmarum.
Cnrzv.

9 Quidam lmml dubie insanire]
Hinc cognomen Epimanes ei inditum
est, ut Athenaeus docet.

1 In Prytaneum] Nulla urbs
Graeca fuit, ut Graevius ad Cic. in
Verr. iv. ι 19. animadvertit, quae non
suum Prytaneum haberet. Prytanea
autem erant Vestae sacra: cuius in
honorem perpetuus ibi ignis fove-
batur. cf. Spanhem. de Vesta et Pry-
tan. Graecorum. Meurs. Athen. Attio.
i. 8.

2 Reliquorum sui moris] Vox reli-
quorum pendet- a praecedenti nomine
spectaculorum. Dicit Livius ab An-
tiocho superatos esse superiores reges
magnificentia spectaculorum omnis
generis, ex quibus cetera moris
Graeci erant, et cum copia Grac-

corum artificum ; unum Romanae
consuetudinis, nempe gladiatorium
munus: quod quidem primo maiore
cuni terrore . . . Artifices hic intelli-
gendi sunt, ut supr. v. 1. quorum
opera ludi peraguntur, puta histriones,
saltatores, tibicines, etc. CREv.

3 Modo vulneribus tenus, modo sine
missione etiam] Modo ita ut vulnera-
rentur tantum gladiatores, non inter·
fieerentur3 modo ad necem usque.
Illissio erat gratia deserendi pugnam,
quae dabatur aliquando victis gladia-
toribus. Quum autem placeret, ut
eousque pugnaretur.. donec alteruter
occumberet. dicebatur pugna sine
missione. Sic Flor. iii. 20. de Spar-
taci militibus: dignam viris obiere
mortem : et, quod sul» yladiatore duce
oportuit, sine missione puynatum est.
Vide plura apud Lips. Saturn. ii. 21.
CREV.

