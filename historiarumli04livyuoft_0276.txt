268 EPITOMAE

CXXX.
M. ANTONIUS, dum cum Cleopatra luxuriatur, tarde

Mediam ingressus, bellum cum legionibus octodecim et
sexdecim millibus equitum Parthis intulit: et quum,
duabus legionibus amissis, nulla re prospere cedente, retro
rediret, insecutis subinde Parthis, et ingenti trepidatione,
et magno totius exercitus periculo, in Armeniam reversus
est, viginti et uno diebus trecenta millia fuga emensus.
Circa octo millia hominum tempestatibus amisit: tem-
pestates quoque infestas, super tam infeliciter susceptum
Parthicum bellum culpa sua passus est3 quia hiemare in
Armenia nolebat, dum ad Cleopatram festinat.

CXXXI.

SEX. POMPEIUS, quum in fidem M. Antonii veniret,
bellum adversus eum in Asia moliens, oppressus a legatis,
eius, occisus est. Caesar seditionem veteranorum, cum
magna pernicie motam, inhibuit: Iapydas, et Dalmatas, et
Pannonios subegit. Antonius Artavasdem, Armeniae
regem, fide data perductum, in vincula coniici iussit, reg-
numque Armeniae filio suo, ex Cleopatra nato, dedit3
quam uxoris loco, iam pridem captus amore eiUS, habere
coeperat.

CXXXII.
CAESAR in Illyrico Dalmatas domuit. Quum M. An-

tonius ob amorem Cleopatrae, ex qua duos filios habebat,
Philadelphum et Alexandrum, neque in urbem venire
vellet, neque, finito triumviratus tempore, imperium de-
ponere, bellumque moliretur, quod urbi et Italiae inferret,
ingentibus tam navalibus quam terrestribus copiis ob hoe
contractis, remissoque Octaviae, sorori Caesaris, repudio,
Caesar in Epirum cum exercitu traiecit. Pugnae deinde
navales et proelia equestria secunda Caesaris referuntur.

