LIBROR. DEPERD. 247

quum in paludibus Minturnensium lateret, extractus est ab
oppidanis: et, quum missus ad occidendum eum servus,
natione Gallus, maiestate tanti viri perterritus recessisset,
impositus publice in navim delatus est in Africam. L.
Sulla civitatis statum ordinavit: exinde colonias deduxit.
Q. Pompeius consul, ad accipiendum a Cn. Pompeio pro-
consule exercitum profectus, consilio eius occisus est.
Mithridates, Ponti rex, Bithynia et Cappadocia occupatis,
et pulso Aquillio legato, Phrygiam, provinciam populi
Romani, cum ingenti exercitu intravit.

LXXVIII.
MITHRIDATES Asiam occupavit: Q. Oppium procon-

sulem, item Aquillium legatum, in vincula coniecit: iussu-

ue eius, quicquid civium Romanorum in Asia fuit, uno
die trucidatum est. Urbem Rhodum, quae sola in fide
permanserat, oppugnavit, et aliquot proeliis navalibus
victus recessit. Archelaus, praefectus regis, in Graeciam
cum exercitu venit3 Athenas occupavit. Praeterea tre-
pidationem urbium insularumque, aliis ad Mithridatem,
aliis ad populum Romanum civitates suas trahentibus,
continet.

LXXIX.
L. CORNELIUS CINNA, quum perniciosas leges per

vim atque arma ferret, pulsus urbe a Cn. Octavio collega,
cum sex tribunis plebis: imperioque ei abrogato, cor-
ruptum Ap. Claudii exercitum in otestatem suam redegit,
et bellum urbi intulit, arcessito C. Mario ex Africa cum
aliis exsulibus: in quo bello duo fratres, alter ex Pompeii
exercitu, alter ex Cinnae, ignorantes concurrerunt: et,
quum victor spoliaret occisum, agnito fratre, ingenti la-
mentatione editaâ€š rogo ei exstructo, ipse su ra rogum se
transfodit, et eodem igni consumptus est. 't quum op-
primi inter initia potuissent, Cn. Pompeii fraude, qni,
utramque partem fovendo, vires Cinnae dedit, nec nisi
profligatis optimatium rebus auxilium tulit, et consulis
segnitie confirmati Cinna et Marius quattuor exercitibus,
ex quibus duo Q. Sertorio et Carboni dati sunt, urbem

circumsederunt. Ostiam coloniam Marius expugnavit, et
crudeliter diripuit.

