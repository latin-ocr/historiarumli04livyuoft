266 ΕΡῙΤΟΜΑΕ

in Sicilia primum, deinde totam provinciam occupavit:
occisoque A. Pompeio Bithynico praetore, Q. Salvidienum
legatum Caesaris navali proelio vicit. Caesar et Antonius
cum exercitibus in Graeciam traiecerunt, bellum eontra.
Brutum et Cassium gesturi. Q. Cornificius in Africa Τ.
Sextium, Cassianarum partium ducem, proelio vicit.

CXXIV.
C. CAESAR et Antonius apud Philippos vario eventu

adversus Brutum et Cassium pugnaverunt, ita ut dextra
utrimque cornua vincerent, et castra quoque utrimque ab
iis, qui vicerant, expugnarentur. Sed inaequalem for-
tunam partium mors Cassii fecit: qui, quum in eo cornu
fuisset, quod pulsum erat, totum exercitum fusum ratus,
mortem sibi conscivit. Altero deinde proelio victus M.
Brutus et ipse vitam finivit, exorato Stratone fugae comite,
ut sibi gladium adigeret: idemque fecerunt principum Ro-
manorum circiter quadraginta, inter quos Q. Hortensius
erat.

CXXV.

C. CAESAR, relicto trans mare Antonio, quae provinciae
ex partitione imperii in potestatem eius cesserant, reversus
in Italiam veteranis agros divisit. Seditiones exercitus s'ui,
quas corrupti a Fulvia, M. Antonii uxore, milites adversus
imperatorem suum concitaverant, cum gravi periculo in-
hibuit. L. Antonius consul, M. Antonii frater, eadem
Fulvia consiliante, bellum Caesari intulit3 receptis in
partes suas populis, quorum agri veteranis assignati erant,
et M. Lepido, qui custodiae urbis cum exercitu praeerat,
fuso, hostiliter in urbem irrupit.

CXXVI.

C. CAESAR, quum esset annorum viginti trium, obsessum
in oppido Perusia L. Antonium, conatumque aliquoties
erumpere, et repulsum, fame coegit in deditionem venire:
ipsique et omnibus militibus eius ignovit. Perusiam diruit:
redactisque in potestatem suam omnibus diversae partis
exercitibus, bellum citra ullum sanguinem confecit.

