262 EPITOMAE

Quum seditiones Romae a P. Dolabella tribuno plebis,
legem ferente de novis tabulis, excitatae essent, et ex ea
causa plebs tumultuaretur, inductis a M. Antonio magistro
equitum in urbem militibus, octingenti e plebe caesi sunt.
Caesar veteranis cum seditione missionem postulantibus
dedit: et, quum in Africam traiecisset, contra copias Iubae
regis cum discrimine magno pugnavit.

CXIV.

BELLUM in Syria Caecilius Bassus, eques Romanus
Pompeianarum partium, excitavit, relicto a legione Sex.
Caesare, quae ad Bassum transierat, occisoque eo. Caesar
Scipionem praetorem, Afranium, Iubamquevicit ad Thap-
sum, castris eorum expugnatis. Cato, audita re, quum se
percussisset Uticae, et, interveniente filio, curaretur, inter
ipsam curationem rescisso vulnere exspiravit, anno aetatis
quadragesimo octavo. Petreius Iubam seque interfecit.
P. Scipio in nave circumventus honestae morti vocem
quoque adiecit: quaerentibus enim imperatorem hostibus
dixit, Imperator bene se habet. Faustus et Afranius occisi:
Catonis filio venia data. Brutus, legatus Caesaris, in Gallia
Bellovacos rebellantes proelio vicit.

CXV.

CAESAR quattuor triumphos duxit3 ex Gallia, ex Ae-
gypto, ex Ponto, ex Africa. Epulum et omnis generis
spectacula dedit. M. Marcello consulari, senatu rogante,
reditum concessit: quo beneficio eius Marcellus frui non
potuit, a Cn. Magio Cilone cliente suo Athenis occisus.
Recensum egit, quo censa sunt civium capita centum quin-
quaginta millia. Profectusque in Hispaniam adversus Cn.
Pompeium, multis utrimque expeditionibus factis, et aliquot
urbibus expugnatis, summam victoriam cum magno dis-
crimine ad Mundam urbem consecutus est. Pompeius
Sextus effugit.

CXVI.

C. CAESAR ex Hispania quintum triumphum egit. Et,

quum plurimi maximique honores ei a senatu decreti essent,

