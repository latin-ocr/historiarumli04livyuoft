T. LIVII PATA VINI

EPITOMAE LIBRORUM DEPERDITORUM.

EPITOME XLVI.

UMENES rex Romam venit: qui, quia Macedonico

bello medium egerat, ne aut hostis iudicatus vide-
retur, si exclusus esset, aut liberatus crimine, si admitte-
retur3 in commune lex lata est, ne cui regi Romam venire
liceret. Claudius Marcellus consul Alpinos Gallos, C. Sul-
picius Gallus consul Ligures subegit, Legati Prusiae regis
conquesti sunt de Eumene, quod fines suos popularetur:
dixeruntque, eum conspirasse cum Antiocho contra po-
pulum Romanum. Societas cum Rhodiis deprecantibus
iuncta est. Lustrum a censoribus conditum est. Censa
sunt civum capita trecenta vi inti septem millia, viginti
duo. Princeps senatus lectus ΜΕ. Aemihus Lepidus. Ptole-
maeus Aegypti rex, pulsus regno a minore fratre, missis ad
eum legans, restitutus est, Ariarathe Cappadociae rege
mortuo, filius eius Ariarathes regnum accepit, et amicitiam
cum populo Romano per legatos renovavit. Res praeterea
adversus Ligures, et Corsos, et Lusitanos, vario eventu
gesta& et motus Syriae, mortuo Antiocho, qui filium An-
tiochum puerum admodum reliquerat, continet. Hunc
Antiochum puerum curn Lysia tutore Demetrius, Seleuci
filius, qui Romae obses fuerat, clam, quia non dimittebatur
ε Romanis, interemit3 et ipse in regnum receptus, L.
Aemilio Paullo, qui Persen vicerat, mortuo, tanta eius
abstinentia fuit, ut, quum ex Hispania et ex Macedonia
immensas opes retulisset, vix cx auctione eius redactum
eit, unde uxori eius dos solveretur. Pomptinae paludes a
Cornelio Cethego consule, cui ea provincia evenerat, sic-
catae, agerque ex iis factus.

Q 2

