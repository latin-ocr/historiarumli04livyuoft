270 EPITOMAE

exortus in Gallia erat, compositus, ara Caesari ad con-
fluentem Araris et Rhodani dedicata, sacerdote creato C.

Iulio Vercundari Dubio Aeduo.

CXXXVIII.

THRACES domiti a L. PisoneÍ¾ item Cherusci, Tencteri,
Chatti, aliaeque Germanorum trans Rhenum gentes sub-
actae a Druso referuntur. Octavia, soror Augusti, defuncta,
antea amisso filio Marcello: cuius monumenta sunt theatrum
et porticuS, nomine eius dedicata.

CXXXIX.

BELLUM adversus Transrhenanas gentes a Druso gestum
refertur: in quo inter primores pugnaverunt Seneetius et
Aneetius tribuni, ex civitate Nerviorum. Dalmatas et
Pannonios Nero, frater Drusi, subegit. Pax cum Parthis
facta est, signis a rege eorum, quae sub Crasso, et postea
sub Antonio capta erant, redditis.

CXL.

BELLUM adversus Germanorum trans Rhenum civitates,
gestum a Druso, refertur. Ipse ex fractura, equo super
crus eius collapso, tricesimo die, quam id acciderat,
mortuus est. Corpus a Nerone fratre, qui, nuntio vale-
tudinis evocatus, raptim accurrerat, Romam pervectum, et
in C. Iulii tumulo conditum. Laudatus est a Caesare
Augusto vitrico, et supremis eius plures honores additi.

