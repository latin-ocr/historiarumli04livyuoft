252 EPITOMAE

et omne ius legum ferendarum ademit. Pontificum augu-
rumque collegium ampliavit, ut essent quindecim; se-
natum ex equestri ordine supplevit: proscriptorum liberis
ius petendorum honorum eripuit, et bona eorum vendidit:
ex quibus plurima primo rapuit. Redactum est sestertium
ter millies quingenties. Q. Lucretium Ofellam, consu-
latum adversus voluntatem suam petere ausum, iussit occidi
in foro: et, quum hoc indigne ferret populus Romanus,
concione advocata, se iussisse dixit. Cn. Pompeius in
Africa Cn. Domitium proscriptum et Hiarbam, regem Nu-
midiae, bellum molientes, victos occidit3 et, quattuor et
viginti annos natus, adhuc eques Romanus, quod nulli
contigerat, ex Africa triumphavit. C. Norbanus consularis
proscriptus, in urbe Rhodo quum comprehenderetur, ipse
se occidit. Mutilus, unus ex proscriptiS, clam capite
adoperto ad posticas aedes Bastiae uxoris quum accessisset,
admissus non est, quia illum proscriptum diceret3 itaque
se transfodit, et sanguine suo fores uxoris respersit. Sulla
Nolam a Samnitibus recepit: quadraginta septem legiones
in agros captos deduxit, et eos iis divisit. Volaterras, quod
oppidum adhuc in armis erat, obsessum, in deditionem ac-
cepit. Mitylenae quoque in Asia, quae sola urbs post
victum Mithridatem arma retinebat, expugnatae dirutaeque
sunt.

XC.

SULLA decessit, honosque ei a senatu habitus est, ut in
campo Martio sepeliretur. M. Aemilius Lepidus, quum
acta Sullae tentaret rescindere, bellum excitavit, et a Q. Ca-
tulo collega Italia pulsus est: et in Sardinia, frustra bellum
molitus, periit. M. Brutus, qui Cisalpinam Galliam ob-
tinebat, a Cn. Pompeio occisus est. Q„ Sertorius pro-
scriptus in ulteriore Hispania ingens bellum excitavit. L.
Manlius proconsul et L. Domitius legatus ab Hirtuleio
quaestore proelio victi sunt. Praeterea res a P. Servilio
proconsule adversus Cilicas gestas continet.

XCI.
CN. POMPEIUS, quum adhuc eques esset, cnm imperio

consulari adversus Sertorium missus est. Sertorius aliquot
urbes expugnavit, plurimasque civitates in potestatem suam
redegit. Ap. Claudius proconsul Thracas pluribus proeliis

