256 EPITOMAE

C.
C. MANLIUS tribunus plebis magna indignatione nobili-

tatis legem tulit, ut Pompeio Mithridaticum bellum man-
daretur. Concio eius bona. Q Metellus, perdomitis
Cretensibus, liberae in id tempus insulae leges dedit. Cn.
Pompeius, ad gerendum bellum adversus Mithridatem pro-
fectus, cum rege Parthorum Phraate amicitiam renovavit ;
equestri proelio Mithridatem vicit. Praeterea bellum inter
Phraatem Parthorum regem, et Tigranem Armeniorum, ac
deinde inter Tigranem filium patremque gestum, continet.

CI,
CN. POMPEIUS MITHRIDATEM, nocturno proelio

victum, coegit Bosporon profugere. Tigranem in dedi-
tionem accepit, eique, ademptis Syria, Phoenice, Cilicia,
regnum Armeniae restituit. Coniuratio eorum, qui in
petitione consulatus ambitus damnati erant, facta de inter-
ficiendis consulibus, oppressa est. Cn. Pompeius, quum
Mithridatem persequeretur, in ultimas ignotasque gentes
penetravit. Iberos Albanosque, qui transitum non dabant,
proelio vicit. Praeterea fugam Mithridatis per Colchos,
Heniochosque, et res ab eo in Bosporo gestas continet.

CIL

CN. POMPEIUS in provinciae formam Pontum redegit.
Pharnaces, filius Mithridatis, bellum patri intulit. Ab eo
Mithridates obsessus in regia, quum veneno sumpto parum
profecisset ad mortem, a milite Gallo, nomine Bitoeto, a
quo, ut adiuvaret se, petierat, interfectus est. Cn. Pom-
peius Iudaeos subegit: fanum eorum in Hierosolyma, in-
violatum ad id tempus, cepit. L. Catilina, bis repulsam
in petitione consulatus passus, cum Lentulo praetore, et
Cethego, et pluribus aliis, coniuravit de caede consulum et
senatus, incendiis urbis, et opprimenda republica3 exercitu
quoque in Etruria comparato. Ea coniuratio industria Μ.
Tullii Ciceronis eruta est. Catilina urbe pulso, de reliquis
coniuratis supplicium sumptum est.

