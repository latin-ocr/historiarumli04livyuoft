254 EPITOMAE

XCV.
C. CURIO proconsul Dardanos in Thracia domuit.

Quattuor et septuaginta gladiatores Capuae ex ludo Len-
tuli profugerunt: et, congregata servitiorum ergastulorum-
que multitudine, Crixo et Spartaco ducibus bello excitato,
Claudium Pulchrum legatum et P. Varinium praetorem
proelio vicerunt. L. Lucullus proconsul ad Cyzicum
urbem exercitum Mithridatis fame ferroque delevit3 pul-
sumque Bithynia regem, variis belli ac naufragiorum casibus
fractum, coegit in Pontum profugere.

XCVI.

Q. ARRIUS praetor Crixum, fugitivorum ducem, cum
viginti millibus hominum cecidit. Cn. Lentulus consul
male adversus Spartacum pugnavit. Ab eodem L. Gellius
consul et Q. Arrius praetor acie victi sunt. Sertorius a
Mâ€™. Antonio, et M. Perperna, et aliis coniuratis in convivio
interfectus est, octavo ducatus sui anno: magnus dux, et
adversus duos imperatores, Pompeium et Metellum, saepe
par, vel frequentius victor: ad ultimum desertus et pro-
ditus. Imperium partium ad M. Perpernam translatum
est: quem Cn. Pompeius victum captumque interfecit, ac
recepit Hispanias decimo fere anno, quam coeptum erat
bellum. C. Cassius proconsul et Cn. Manlius praetor male
adversus Spartacum pugnaverunt3 idque vbellurn M.,Crasso
praetori mandatum est.

XCVII.

M. CRASSUS praetor primum cum parte fugitivorum,
quae ex Gallis Germanisque constabat, feliciter pugnavit,
caesis hostium triginta quinque millibus, et duce eorum
Gannico. Cum Spartaco deinde debellavit, caesis cum
ipso millibus sexaginta. M. Antonius praetor bellum ad-
versus Cretenses, parum prospere gestum, morte sua finivit.
M. Lucullus proconsul Thracas subegit. L. Lucullus in
Ponto adversus Mithridatem feliciter pugnavit, caesis
hostium amplius quam sexaginta millibus. M. Crassus et

