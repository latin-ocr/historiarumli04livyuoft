310 ΤΙΤΙ LIVII

omnis, sua interposita auctoritate, vanis quaestionibus ansa
praecideretur, viro omni laudum genere cumulatissimo,
Lazaro Opitio Cardinali Pallavicinio‚ primario administro,
demandavit, suo ut nomine iuberet, codicem, in quo Τ.
Livii fragmentum repertum esse vulgo ferebatur, ad Pe-
trensis Archiepiscopi, Xaverii de Zelada, aedes transferri,
ibique a CC. VV. Petro Aloisio Galletto, Iosepho Aloisio
Amadesio, serio diligenterque expendi, qui sese deinde de
tota re certiorem facerent. Haec Pontifex: cuius quidem
consilio quid sapientius fieri, quid ad veritatem illustran-
dam accommodatius, quid etiam ad tanti Principis gloriam
amplificandam conducentius, non reperio. Nam si iudi-
cum fidem specteS, integerrimi sunt3 si eruditionem, doctis-
simi, editisque operibus orbi literato notissimi3 si harum
rerum peritiam, aetatem ii quidem in hisce studiis fere
omnem summa cum nominis sui laude studiosorumque
utilitate traduxerunt. Quid autem de Xaverio de Zelada
dicam, quem Romanae purpurae dignitate meritissime co·-
honestatum atque insignitum, omnium ordinum, omnium
nationum plausibus et comprobatione nuperrime ipsi vidi-
mus et gavisi sumus? Quum is harum rerum scientis-
simus, quantum temporis a maximarum rerum curatione
ipsi reliquum est, totum evolvendis atque expendendis
veteribus codicibus impendat, quorum ingentem exquisi-
tamque supellectilem summo studio diligentiaque incre-
dibili comparatam domi habet, praeter omnigena vene-
randae antiquitatis monumenta, rerumque naturalium
exoticarum copiam, qua mirifice instructa atque exornata
‘ tota’ eius ‘ domus gymnasium est?' Qua de re nemo tam
perfrictae frontis reperiri potuisset (ut repertum iri nunquam
puto), qui post pensiculatam a tantae integritatis ac doc·-
trinae viris veritatis investigationem, eam revocare amplius in
dubium auderet. Quantum vero in hoc suscipiendo con-
silio Clementis XIV. sapientia, optimusque eius erga literas
animus et patrocinium eluceat, sane patet. Quid enim,
quaeso, Alphonsum Neapolitanum regem, qui eo erga Li-
vium amore incensus erat, ut praeter illam omnium fama ce-
lebratam ad Patavinos legationem, sese Laurentii Vallae cum
Antonio Panormita, aliisque, de germanis eius lectionibus
quaestionum arbitrum et iudicem interponeret; quid, inquam,
amplius facturum hunc fuisse iudicabimus, si, ipso vivente,
fragmentum hoc in lucem venisset? Quid Magnum Lu-
dovicum, qui amplissimum ac plane regium, quinquaginta
aureorum millia, praemium proposuit, si quis Livianae
historiae libros, iactura sane tristi atque acerba deperditos,
sibi stitisset‘? Quid Leonem ipsum X„ qui nunquam satis
laudando consilio constituerat, ut in Capitolio statis diei

