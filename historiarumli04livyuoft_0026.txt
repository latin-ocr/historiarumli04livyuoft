U. C. 575.
A. C. 177.

14.

Ligures
rebellant.

Comitia.

U. C. 576.
A. C. 176.
Cn. Cor-
nelio, Q.
Petillio
Cos.

15.

18 ΤΙΤΙ LIVII

Sociis dimidio minus, quam civibus, datum: itaque taciti,
ut lratos esse sentires, secuti sunt currum.

Dum is triumphus de Liguribus agebatur, Ligures, post-
quam senserunt, non consularem tantum exercitum Romam
abductum, sed legionem ab Ti. Claudio Pisis dimissam,
soluti metu, clam exercitu indicto, per transversos limites,
superatis montibus, in campos degressi, agrum Mutinensem
populati, repentino impetu coloniam ipsam ceperunt. Id
ubi Romam allatum est, senatus C. Claudium consulem
comitia primo quoque tempore habere iussit, creatisque in
annum magistratibus in provinciam redire, et coloniam ex
hostibus recipere. Ita, uti censuit senatus, comitia habita.
Consules creati, Cn. Cornelius Scipio Hispallus, Q. Petil-
lius Spurinus. Praetores inde facti, M. Popillius Laenas,
P. Licinius Crassus, M. Cornelius Scipio, L. Papirius Maso,
M. Aburius, L. Aquillius Gallus. C. Claudio consuli pro·-
rogatum in annum imperium, et Gallia provincia: et, ne8
Istri idem, quod et LigureS, facerent, socios nominis Latini
in Istriam mitteret, quos triumphi causa de provincia de-
duxisset. Cn. Cornelio et Q. Petillio consulibus, quo die
magistratum inierunt, immolantibus Iovi singulis bubUS,
uti solet, in ea hostia, qua Q. Petillius sacrificavit, in ioci-9
nore caput non inventum. Id quum ad senatum retulisset,
bove perlitare iussus. De provinciis deinde consultus sena- 1
tus Pisas et Ligures provincias consulibus decrevit. Cui
Pisae provincia obvenisset, quum magistratuum creandorum
tempus esset, ad comitia reverti iussit. Additum decreto,
ut binas legiones novas scriberent, et trecenos equites3 etz
dena millia peditum sociis nominique Latino, et sexcenos
imperarent equites. Ti. Claudio prorogatum est imperium
in id tempus, quo in provinciam consul venisset. Dum de
his rebus in senatu agitur, Cn. Cornelius, evocatus a viatore,
quum templo egressus esset, paullo post rediit confuso
vultu, et exposuit Patribus conscriptis, bovis sexcenarii, 3

8 Ne Islri idem] Ne Istrz' quoque
idem reposuerunt Crev. et Bekker.

9 In iocinore caput] cf. Supr. viii.
9. xxvii. 26.

1 Bove perlitare] Hoc de genere,
non de numero hostiarum dictum
censeo. Nam incertum est an uno
perlitare posset. Ipse paullo post se
tribus perlitasse negat, et senatus
cum maioribus hostiis usque ad perli-
tationem sacrificare iussit. Dunssn.

‘z Bimzs leyiones novas scriberent]
Post vocem scriberent excidisse ali-
quid existimat Crevier, quo peditum
numerus definiatur, et reponendum
vult, quina millia in singulas et dn-

cenos pediteS, trecenos equite& cf.
supr. 9. et xl. 18.

3 Bovis seoecenarz'z’] Seoeeenarz'i
Graevius emendat, h. e. sexcentarum
pondo librarum et proinde grandioris,
unde portentum tanto haberetur tris-
tius, quod tanti ponderis bovis iecur
diffluxisset. Vulgo legitur sescenwis,
quod Gutherius a voce scena derivari
putat, quam Festus docet esse aut.
securim aut dolabram pontificalem,
ita ut sacceum-is bos dictus sit, bos
eo genere cultri immolatus. Vir
doctus ad marginem ed. Curionis
ascripsit, bos semermis.

